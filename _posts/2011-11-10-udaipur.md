---
title: Udaipur, the white city
location: Udaipur, India
layout: post
author: Brecht Hoflack
summary:
---
Van Sawai Modhapur namen we de nachttrein naar Udaipur.  Een goeie 7h later kwamen we aan in Udaipur.  Udaipur staat bekend als de witte stad,  en voelt een stuk rustiger aan als de andere Indische steden.  Het is bekend vanwege zijn meren,  en van het paleis midden in het water dat ooit het decor was van James Bond's Octopussy.

![Het beroemde paleis](/images/2011-11-09/P1030798.JPG.jpg)

# Udaipur #

In Udaipur hebben we onze overnachtingen geboekt in "Chunda Palace",  een luxe hotel dat waarschijnlijk meer marmer bevat dan de Taj Mahal.  We kregen een enorm kamer met alle luxe,  en een bad gemaakt in marmer ( niet zo aangenaam ).  Bekomend van het Indisch eten in "the farm villa" deden we de eerste dag niet zoveel.  We vertrokken op een wandeling naar de stad,  en arriveerden uiteindelijk in het city palace.  Dit is het paleis van de koning van Rajahstan,  en is zodoende rijkelijk aangekleed.  We genoten er vooral van de schaduw en keerden daarna terug naar het hotel.

![Een olifant](/images/2011-11-09/P1030779.JPG.jpg)

![Terug in het hotel](/images/2011-11-09/P1030836.JPG.jpg)

In het hotel genoten we van ons eerste Westerse eten sinds bijna 2 weken ( een lasagne en fish and chips ) en van het mooie uitzicht.  Voorlopig heeft geen van beiden nog zin in de vele papjes die je hier als eten word voorgeschoteld.

![Ook Mieke was blij](/images/2011-11-09/P1030840.JPG.jpg)

# Sight Seeing #

Donderdag ging het wat beter met de darmen en trokken we er opnieuw op uit.  We regelden een tuk tuk naar de bootjes op het meer,  maar eens we er aankwamen bleek dat die gesloten waren.  Daarna trokken we wat verder,  en belanden we uiteindelijk in de stoeltjeslift.  Deze brengt je naar een heuveltop waar je een prachtig uitzicht over de stad hebt.  We genoten van het uitzicht en keerden dan terug naar het hotel want daar hadden we onze volgende uitstap al geregeld.

![Uitzicht over Udaipur](/images/2011-11-09/P1030856.JPG.jpg)

# Paarden safari #

Via Pricess trails hadden we een "safari" geboekt met een Marwari paard door het platteland rond Udaipur.  De Marwari is een speciaal Indisch paarden dat lijkt op de Arabische paarden maar wat sterker zijn.  Ze zijn dan ook perfect aangepast aan het klimaat.  Aangezien we onervaren ruiters zijn kregen we elk een begeleider mee die met ons meeliep.  Met onze paarden reden we door het prachtige,  en rustige platteland.  We arriveerden uiteindelijk aan een moerassig gebied,  waarna we dan terug keerden.

![Te paard](/images/2011-11-09/P1030896.JPG.jpg)

![Moerassig gebied](/images/2011-11-09/P1030899.JPG.jpg)

's avonds trokken we naar het Ambrai restaurant.  Daar hadden we een prachtig uitzicht over het pichola meer en het city palace.  Er was ook een vuurwerk aangekondigd omdat het een of ander vrouwenfeest was.  Dat bleek echter de moeite niet te zijn,  want de vuurpijlen werden letterlijk eenmaal per minuut afgeschoten.  Daarna keerden we voldaan terug naar onze kamer.

![Het meer 's nachts](/images/2011-11-09/P1030930.JPG.jpg)
