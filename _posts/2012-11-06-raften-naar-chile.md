---
title: Raften naar Chile
summary: We gingen vandaag gaan raften tot in Chile
layout: post
author: Brecht Hoflack
front_image: /images/2012-11-06/front.JPG
---
Vandaag gingen we raften met Aguas Blancas Rafting.  Kwart voor negen werden we opgepikt,  en daarna reden we zo'n 2 uur met onze groep en gidsen naar de Rio Manso.

![De groep](/images/2012-11-06/de_groep.JPG)

De Rio Manso rivier vormt de zuidelijke grens van het nationaal park Nahuel Huapi en ligt dus in een prachtig gebied.  We moesten zo'n 40 km rijden over een grindwegje voordat we op het startpunt aankwamen.  Daar was een klein zaaltje waar we konden ontbijten en ons konden verkleden om te gaan raften.  Daarna werden we naar de startplaats gebracht,  en werden de instructies nog eens allemaal overlopen.

Er werden 2 boten ingedeeld voor onze groep.  Wij vlogen in de Engelstalige groep,  samen met 2 Amerikanen en 2 Nederlanders.  De andere groep bestond uit 4 Argentijnen en 1 Spanjaard.  Al snel waren we onderweg op het water en kon het avontuur beginnen.

![Onze boot](/images/2012-11-06/onze_boot.JPG)

![Raften](/images/2012-11-06/raften.JPG)

Het stuk van de Rio Manso die we deden bestaat uit 10 rapids.  Bij de 2e was het al prijs en viel een van de Amerikanen bijna in het water.  Mieke's reflex was om de man vast te pakken en terug in de boot te sleuren.  Daarna begon een gesleur om haar peddel die ze uiteindelijk verloor.  Gelukkig konden we snel de andere peddel recupereren en verder peddelen.

![Mieke de reddende engel](/images/2012-11-06/mieke_redder.JPG)

![Onderweg](/images/2012-11-06/onderweg.JPG)

Dit was een van de meest intense keren raften met versnellingen die elkaar snel opvolgden,  hoge golven en koud water.  Na een tijdje zaten we in de jungle.  Een van de enige 2 koude jungle's in de wereld ( de andere is in China waar je de panda's vind ).  Het was er prachtig,  met geen teken van mensen in de omgeving.  We vaarden door tot we de grens met Chile overstaken en gingen dan naar de kant.  We moesten nog een stukje klimmen tot we boven waren bij de grenspaal met Chile.  Daar werden de boten ook boven gedragen met twee paardjes die op ons stonden te wachten.  We namen nog wat foto's en keerden terug naar het basiskamp.

![De koude jungle](/images/2012-11-06/jungle.JPG)

![In Chile](/images/2012-11-06/grenspaal.JPG)

In het basiskamp konden we nog genieten van een asado alvorens de lange rit terug naar ons hotel.  Onderweg dronken we nog Mate en zochten we tevergeefs naar Condors.  Het was een mooie dag waarin we alweer veel beleefden.
