---
title: Snorkelen
location: Puerto Madryn, Argentinie
layout: post
author: Mieke Carpentier
summary: We gingen snorkelen met zeeleeuwen
front_image: /images/2012-11-03/front.jpg
---
Vandaag is het onze laatste dag in Puerto Madryn. We startten de dag met een kleine wandeling aan het strand. In dit stadje is het de gewoonte om honden los te laten lopen.
De meesten genieten van hun vrijheid en volgen braafjes hun baasje maar wij hadden opeens een nieuwsgierig beestje te pakken die ons wel een half uur heeft gevolgd. Puerto Madryn = Krusties paradise.

![Hondje](/images/2012-11-03/P1040794.JPG)

Daarna volgde onze eerste les snorkelen met zeeleeuwen! Hier hebben we allebei erg naar uitgekeken. Zeeleeuwen zijn over het algemeen lief en kun je het best vergelijken met spelende puppies. (Ze durven je ook wel eens lichtjes te bijten)

![Met zeeleeuw](/images/2012-11-03/met_zeeleeuw.jpg)

Het water was behoorlijk koud, en zoutig... Het snorkelen met de zeeleeuwen was superleuk en helemaal niets om bang voor te zijn, tenzij er een groot manneke op je komt afgezwommen :-$ Toen kon ik toch opeens wat rapper zwemmen. Gelukkig kwam hij enkel eens kijken wat er gaande was en verdween hij snel terug naar zijn bende.

![Samen](/images/2012-11-03/samen.jpg)

Na 45 minuten zwemmen kwamen we terug met het bootje en konden we ons wat opwarmen aan een Maté. Dit is een Zuid-Amerikaans drankje dat vaak door de Argentijnen wordt gedeeld. Je kan het het best vergelijken met thee met een sterke smaak. Wij vonden het alvast lekker.

![Mate](/images/2012-11-03/mate.JPG)

In Puerto Madryn hebben we genoten van het mooie weer, het strand en de opmerkelijke dieren. We zijn er helemaal tot rust gekomen en met pijn in het hart moeten we dit stukje strandvakantie afsluiten. 's Avonds nemen we de bus naar Bariloche om er een nieuwe étappe van onze reis te starten.

![Mieke](/images/2012-11-03/P1040843.JPG)


