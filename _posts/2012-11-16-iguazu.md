---
title: Iguazu falls
summary: We bezochten de beroemde watervallen in Iguazu
author: Brecht Hoflack
location: Iguazu, Argentinie
layout: post
front_image: /images/2012-11-16/front.jpg
---
Gisteren kwamen we na zo'n anderhalf uur vliegen aan in Iguazu.  Iguazu ligt in op de grens van Argentinie,  Brazilie,  en Paraguay, en is bekend van zijn watervallen.  Het ligt midden in het regenwoud.

Meteen na het landen werden we overweldigd door de hitte.  Het is hier zo'n 32 graden,  en het is bovendien bijzonder vochtig.  We namen de shuttle naar onze hostel,  en rond 9h30 waren we al ingechecked.  Gedurende de dag werd Mieke steeds zieker,  en kregen we een deja-vu van Jaisalmer vorig jaar.

# De watervallen #

Na een slechte nacht slapen besloten we toch naar de watervallen te gaan.  We namen de bus rond 7h30,  en kwamen na zo'n half uurtje rijden aan.  We namen het treintje naar boven naar de "devils throat" waar we een fenomenaal overzicht hadden van de watervallen.  Onderweg zagen we vele vlinders,  gieren,  leguanen,  en vissen.  Langs honderden meters bruggetjes had je de mooiste uitzichten op de watervallen.  

![Mieke](/images/2012-11-16/P1050460.JPG)

![Vis](/images/2012-11-16/P1050464.JPG)

![Vogel](/images/2012-11-16/P1050479.JPG)

![Wij](/images/2012-11-16/P1050504.JPG)

![Waterval](/images/2012-11-16/P1050509.JPG)

Eens terug beneden gingen we een hotdog eten ( ons eerste vaste eten in een dag ),  en boekten we de nautic adventure tour.  Daarna deden we de lower trail,  waar we de watervallen langs beneden konden bekijken.  Het was een prachtige tour van enkele kilometers bruggetjes,  trapjes en hellingen.  Je kon ook met een bootje naar een eilandje waar je nog meer trappen en unieke uitzichten vond.  Ondertussen waren we al helemaal bezweet en uitgeput van de hitte en het rondlopen en was het ook stilaan tijd voor de nautic tour.

![Aapachtig ding](/images/2012-11-16/P1050524.JPG)

![Leguaan](/images/2012-11-16/P1050540.JPG)

![Mieke zweet](/images/2012-11-16/P1050554.JPG)

![Vlinders](/images/2012-11-16/P1050573.JPG)

![Watervallen](/images/2012-11-16/P1050578.JPG)


De nautic tour bestaat uit speed boten die tot bij de watervallen varen.  We werden gewaarschuwd dat we volledig nat gingen worden,  en konden daarna alles veilig wegsteken in drybacks.  We klommen in de boot,  en werden eerst rustig rondgevaren bij de watervallen.  Een de foto's genomen waren begon het 2Ã© gedeelte van de tour.  De boot zette kracht bij en we gingen verschillende keren onder de watervallen gaan varen.  Alles werd doornat,  maar het was geweldig verkwikkend.

![Watervallen](/images/2012-11-16/P1050581.JPG)

![Bootje bij watervallen](/images/2012-11-16/P1050604.JPG)

![Aapje](/images/2012-11-16/P1050613.JPG)


Na de tour waren we al vrij moe ( en we waren ook al zo'n 8h in het park ) en besloten we dat het genoeg was.  We keerden terug naar de hostel,  gingen nog wat in het zwembad en vulden de rest van de dag.
