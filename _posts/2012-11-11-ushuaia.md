---
title: Ushuaia
summary: Na een turbulente vlucht kwamen we aan in Ushuaia
author: Brecht Hoflack
location: Ushuaia, Argentinie
layout: post
front_image: /images/2012-11-11/front.jpg
---
We namen afscheid van Calafate en begonnen aan de volgende etape van onze rondreis,  het mytische Ushuaia.  De vlucht was zeer turbulent met vele luchtzakken.  Na een uurtje waren we dan uiteindelijk van de schrik bekomen,  en hadden we onze baggage.

Ushuaia is de meest zuidelijke stad ter wereld,  maar verder vind ik het vooral een lelijke,  winderige stad.  Er is veel industrie,  en de stad heeft niet veel te bieden.  Gelukkig is het omringd door de prachtige natuur van het beagle kanaal, en het tierra del fuego nationaal park.  Onze eerste avond gingen we lekker gaan eten in een uitstekend visrestaurant,  en konden we zo eindelijk proeven van verse king krab.

# Tierra del fuego nationaal park #
Het Tierra del fuego nationaal park ligt vlakbij Ushuaia,  en is het enige park in Argentinie waar je bergen,  bossen en zee hebt.  We besloten om het vandaag te bezoeken en werden om 10h opgepikt door een busje om er ons heen te brengen.  Je kan mooie wandelingen maken in de vrije natuur,  en dat sprak ons wel aan.

![Mieke](/images/2012-11-11/P1050311.JPG)

In het nationaal park vind je vele vogels,  vosjes,  bevers en wat andere dieren.  We begonnen met een wandeling van 8km langs de oevers van een meer.  Het was een mooie wandeling die naar mate hij vorderde best wel pittig werd.  

![Brecht](/images/2012-11-11/P1050318.JPG)

Na een korte middagpauze besloten we dat we nog niet genoeg gehad hadden en deden we een 2Ã© wandeling met als doel de grens van Chile.  Deze wandeling ging langs het Roca meer,  en hier waren we bijna volledig alleen gedurende de ganse wandeling.  We liepen enkele keren verloren,  maar vonden uiteindelijk toch de grenspaal van Chile.  De grens oversteken was ten strengste verboden,  en blijkbaar zijn er geregeld patrouilles,  dus keerden we maar naar ons beginpunt.  

![Mieke aan de grens](/images/2012-11-11/P1050320.JPG)

![Brecht aan de grens](/images/2012-11-11/P1050324.JPG)

Intussen hadden we al zo'n 18 km wandelen in de vrije natuur in de benen,  en begon het toch genoeg voor ons te zijn.  Helaas hadden we net de bus gemist,  en moesten we dus 2h wachten voordat onze firma ons kwam oppikken.  We vulden die met wat prutsen met de gsm,  en veel verveling.  Uiteindelijk werden we 18h45 opgepikt,  en moesten we nog langs enkele plaatsjes om nog wat foto's te trekken.  Helaas snapten we niet wat getrokken moest worden,  en misten we zo de iconische foto met het inkom bord.  In de bus zat iedereen raar naar ons te kijken waarom we het bord voorbij liepen en een andere foto maakten.

![Verkeerde verplichte foto](/images/2012-11-11/P1050336.JPG)

Rond 19h30 waren we dan terug in Ushuaia,  deden we nog wat inkoopjes en gingen we terug naar onze kamer.  Een goed gevulde dag in het mooie nationale park.
