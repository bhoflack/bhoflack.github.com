---
title: Agra sucks
location: Jaipur, India
layout: post
author: Mieke Carpentier
summary: Mieke's baaldag
---
Gisteren zijn we om 6u30 van Delhi naar Agra gereisd met de auto.  De rit was niet aangenaam. Dit kwam o.a. doordat de chauffeur soms aan 110 door de 'obstakels' zigzagde. Tijdens de rit hadden we constant last van de smog die bleef hangen. Langs de weg zagen we daklozen die vuurtjes hadden gemaakt in het vuilnis. Als je 3 uur en half op een weg rijdt waar je tenmidden van de armoede zit, dan is je dag toch niet meer zo plezant. Kortom vreselijke rit, waarvoor we alweer veel te veel betaald hebben.

Eenmaal dat we ingechecked waren in The Lauries zijn we op uitstap geweest met een gids naar de Taj Mahal.  De Taj Mahal zelf is prachtig en goed bewaakt.

Daarna een hapje gegeten aangezien we nog geen echt ontbijt hadden genomen. Daarna hebben we een bezoek gebracht aan Agra Fort. Dit had enkele mooie uitzichten op de Taj Mahal en enkele mooie kamers, maar al bij al was het niet zo de moeite waard om te bezoeken.

Ik had gerekend op een rustige avond, omdat we al een lange dag achter de rug hadden, maar dat zat er duidelijk niet in.
Eenmaal op de kamer bleek dat er een dikke salamander over de muren liep en die was onmogelijk te pakken.
Dus de uitbater van ons verblijf heeft ons een andere kamer aangeboden. De muren en ramen leken van karton, we konden geen oog dichtdoen omwille van al het omgevingslawaai (indiÃ«rs die constant zitten te toeteren!)
We waren volgens mij ook de enige bezoekers en sliepen in kamer 61. Alles was er een beetje verloederd. Very spooky.

Gelukkig konden we deze morgen al om 4u30 opstaan om naar Jaipur te vertrekken. De sfeer is hier beter, ons verblijf is een pareltje.
We kunnen weer lachen ;-)



