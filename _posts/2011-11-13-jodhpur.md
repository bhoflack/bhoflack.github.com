---
title: Jodhpur
location: Jodhpur, India
layout: post
author: Brecht Hoflack
summary: Na een zware busrit zijn we gisteren in Jodhpur aangekomen.
---
Gisteren namen we afscheid van Udaipur,  en trokken we naar Jodhpur.  Omdat we geen treinticket hadden kunnen bemachtigen hadden we via het hotel een busticket besteld.  Het hotel had een bus geboekt zonder airco,  die om 7h30 vertrok in Udaipur.

Toen we aankwamen bij de bus kwamen we een paar oude bekenden tegen.  Voor de derde keer kwamen we de Canadese tegen die naast ons zat in het vliegtuig.  Ook zij had een plaatsje geboekt op deze bus.  Even later kwamen we ook de Engelse groep tegen die we in het station van Sawai Modhapur hadden leren kennen.  Vreemd genoeg hadden ook zij hier een ticketje gekocht.

De busrit was zwaar,  heel zwaar.  Uiteindelijk hebben we er meer dan 6 uur en 30 minuten over gedaan.  We reden langs landwegels ( waarschijnlijk om tolwegen te ontwijken ) en pikten onderweg constant Indiers op.  In de bus was het zeer heet,  en van veel comfort was er geen sprake.  Uitgeput kwamen we rond 14h aan in Udaipur.  Daar zagen we taferelen die we nooit eerder gezien hebben.  We hoorden veel geroep,  en onze bus werd bestormd.  Raampjes werden opengeduwd en een twintigtal man sprong als gekken rond de bus en bestormden ons.  Daar moesten we dus van de bus *slik*.  Dit bleken de taxi chauffeurs te zijn die hoopten om ons zo op hun tuk tuk mee te kunnen krijgen.  We verzamelden onze moed,  gingen van de bus,  duwden wat mannen aan de kant,  namen onze baggage en vonden uiteindelijk onze man die ons kwam oppikken.

Daarna werd onze dag beter.  We verblijven in "Ratan Vilas",  een familie hotel met ongeveer 20 kamers dat onlangs door tripadvisor nog is uitgekozen tot 17e beste hotel in India ( Jasvilas was 't 5e ).  We hebben hier een mooie kamer,  en er heerst hier een rustige sfeer.  We fristen ons wat op,  aten iets ( onze eerste maaltijd van de dag ),  en besloten dan nog iets van onze dag te maken.

![De klok op de oude markt](/images/2011-11-12/P1040040.JPG.jpg)

We trokken de stad in naar de oude markt.  Deze markt is heel chaotisch met geuren,  kleuren,  koeien,  bedelaars enz.  Mieke kocht direct nog wat armbandjes en daar had ik al prijs.  Een klein meisje begon me constant te volgen en bedelen voor armbandjes en geld.  Ik probeerde de standaard truken ( negeren, weglopen ) maar dat leek deze keer niet te helpen.  Eraan vragen waar haar mama of papa is hielp ook niet ( ik werd er alleen maar weker van ),  en uiteindelijk gaven we haar dan maar een halve kilo fruit.  We liepen daarna nog wat rustig rond,  en keerden uiteindelijk terug naar ons hotel.

![De chaotische markt](/images/2011-11-12/P1040042.JPG.jpg)

We hadden gehoord dat India ons ging veranderen,  nu beginnen we dat te ervaren.
