---
title: Bangkok
layout: post
summary: We bezochten Bangkok terwijl we wachtten op onze volgende vlucht.
author: Brecht Hoflack
location: Bangkok, Thailand
--- 

Aangezien we een overstap van meer dan 12h hadden in Bangkok,  besloten we om de stad te gaan verkennen.  Onze eerste vlucht Brussel Bangkok had bijna 12h geduurd,  en tijdens deze vlucht hebben we niet veel geslapen.

Na door de douane geraakt te zijn en wat Bath's af te halen vertrokken we met de eerste trein naar Bangkok.  Bangkok is een chaotische wereldstad met meer dan 10 miljoen inwoners,  die bovendien volop in protest is.  Het was bovendien onze eerste kennismaking met Azie sinds onze advonturen in India.

Eerst namen we de watertaxi op de centrale rivier.  Deze taxi word gebruikt als openbaar vervoer tussen de verschillende stukken en loopt al snel overvol.

## Liggende buddha
Toen we eindelijk terug aan wal geraakten besloten we om de liggende buddha te bezoeken.  Dit indrukwekkende beeld is de grootste in zijn soort en bevind zich in een indrukwekkende tempel.  

Ondertussen begon de vermoeidheid en de hitte ons parten te spelen,  en besloten we na het bezoek om terug te keren naar de luchthaven.  Daar vertrokken we met een nieuwe vlucht naar Auckland. 

{% gallery images/2013-12-09 %}
