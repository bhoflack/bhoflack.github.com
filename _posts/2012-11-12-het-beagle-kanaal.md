---
title: Het Beagle kanaal
summary: We vaarden op het Beagle kanaal,  genoemd naar het schip van Fitz Roy en Darwin
author: Brecht Hoflack
location: Ushuaia, Argentinie
layout: post
front_image: /images/2012-11-12/front.jpg
---
Na het vele stappen van gisteren kozen we vandaag om een boottochtje te maken op het beagle kanaal.  Het beagle kanaal is een natuurlijk kanaal dat de Atlantische Oceaan verbindt met de Stille Oceaan en werd ontdekt door het Beagle schip.  Het Beagle schip is bekend omdat Darwin meevaarde tijdens zijn jonge jaren.

In Ushuaia heb je verschillende firma's die boottripjes doen over het kanaal om de vele fauna en flora te ontdekken.  Dat kan in enorme catamaran's en kleinere jachtjes.  Wij deden onze trip met Patagonia Explorer,  een firma met een kleiner jacht.  In totaal waren we met 6 toeristen ( wij en 4 Spanjaarden ),  een kapitein,  een matroos en een gids.  De gids sprak een mondje Nederlands doordat hij een jaar in Nederland gewoond had dankzij een schooluitwisseling.

We vertrokken ontspannend naar het kanaal,  en kregen al snel koffie en koekjes binnen.  We kregen uitleg over het kanaal,  de vier originele stammen die Tierra del Fuego bewoonden en de fauna en de flora.  Na zo'n uurtje varen kwamen we aan bij het eerste eilandje waar de iconische vuurtoren staat.  Dit is niet de vuurtoren zoals vermeld in het boek van Jules Verne ( die staat 80 km meer naar het westen ) maar staat toch garant voor mooie plaatjes.

![De vuurtoren](/images/2012-11-12/P1050348.JPG)

Het volgende eilandje lag vol met luierende zeeleeuwen.  Ze genoten voluit van de zon,  en deden ons terug mijmeren aan onze tijd in Puerto Madryn.  We zagen ook een "turkeyvulture" die was aan het eten van een dood jong.

![Luierende zeeleeuwen](/images/2012-11-12/P1050370.JPG)

![De gier](/images/2012-11-12/P1050380.JPG)

Nog wat verder zagen we 2 eilanden met 2 soorten komoren.  Deze vogels lijken uiterlijk op pinguins,  maar kunnen vliegen en hebben verder niet veel verwand.  De ene soort heeft zijn nest in rotswanden,  en rode ogen,  terwijl de anderen hun nest bouwen op de platte grond en blauwe ogen hebben.  Beide vogels kunnen zo'n 40 meter diep duiken om vissen te vangen.

![Komoren in de rotsen](/images/2012-11-12/P1050361.JPG)

![Komoren op de grond](/images/2012-11-12/P1050385.JPG)

![Komoren in de lucht](/images/2012-11-12/P1050394.JPG)

Tenslotte hadden we nog een korte excursie op een eiland,  waar we overblijfselen van de Yamana konden bekijken en nog wat lokale planten van dicht konden zien.  We werden terug gebracht naar de haven,  kregen een drankje en er werd een nummer gekozen om de vlag te winnen.  Mieke had het winnende nummer,  dus zijn we nu de trotse eigenaars van een Argentijnse vlag als aandenken.  We werden gevraagd om een foto te nemen met de vlag in onze thuisstad en die naar hen te emailen zodat ze die aan een muur kunnen hangen.

![De Calafate](/images/2012-11-12/P1050399.JPG)

![Vuurstruik ofzo](/images/2012-11-12/P1050402.JPG)

![Onze boot ( rechts )](/images/2012-11-12/P1050412.JPG)


# Lekker eten #
Net als 2 dagen geleden besloten we na het varen om nog eens lekker vis te gaan eten.  We gingen naar een ander restaurant dat hoog aangeschreven staat en enkel werkt met plaatselijke producten.  We genoten van de persoonlijke bediening en de heerlijke zeevruchten.  We aten o.a. king krab en zeebaars.

![Verse king krab](/images/2012-11-12/P1050414.JPG)

# Museum #
Tenslotte bezochten we nog het plaatselijke museum dat ons aanbevolen werd op de boot.  Het museum is gehuisvest in een oude gevangenis waar hervallen criminelen gebracht werden.  Het bevat een mengelmoes van onderwerpen zoals de gevangenis zelf,  boten die langs het beagle kanaal gevaren hebben,  vliegtuigen,  en er zijn zelfs 2 belgische cellen ter ere van baron de Gerlache ( die een ontdekkingsreis naar de Zuidpool heeft gedaan rond 1900 ).

![De Belgische cel](/images/2012-11-12/P1050418.JPG)

Na het museum trokken we terug naar onze kamer. 
