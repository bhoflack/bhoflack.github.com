---
title: Montevideo,  te amo
summary: We verbleven 2 dagen in het mooie Montevideo
author: Brecht Hoflack
location: Montevideo, Uruguay
layout: post
front_image: /images/2012-11-19/front.jpg
---
Na onze omzwervingen in Argentinie namen we de Buquebus boot naar het Uruguayaanse Montevideo.  Uruguay is een klein landje van zo'n 2,4 M inwoners waarvan meer dan de helft in Montevideo woont.  De 3h durende boottrip was saai,  vervelend,  en lang maar uiteindelijk kwamen we toch aan in Montevideo.

We overnachten in het prachtige Casa Sarandi guesthouse in de oude stad.  Dit appartement heeft 3 ruime kamers met elk hun eigen badkamer en alle comfort.  De eigenaars zijn een koppel afkomstig van Argentinie ( de man ) en Wales ( de vrouw ).  Onze kamer was mooi,  ruim en comfortabel.  En stelde ons in staat om voor het eerst sinds Iguazu een deftige nachtrust te hebben.

Tijdens onze kennismaking met Uruguay gingen we naar een gigantische rommelmarkt die iedere zondag word gehouden.  Ik at het lokale chivito broodje,  mieke een pancho en konden het smaken.  's avonds konden we eindelijk nog eens voor onszelf koken en genoten we van de avond.

![Wijnranken](/images/2012-11-19/P1050662.JPG)

![De wijngaard](/images/2012-11-19/P1050619.JPG)

![Vaten](/images/2012-11-19/P1050630.JPG)

De volgende dag bezochten we na een lekker ontbijt een wijngaard nabij Montevideo.  Deze prachtige plaats is het eigendom van een Spaanse familie die hier hun klassewijnen probeert te maken.  We kregen een korte rondleiding met informatie over het maken van de wijnen,  alvorens we konden aanschuiven voor een heerlijke maaltijd.  We kozen om de wijnen te proeven,  en aten ganzenlever,  schaapkotteletjes en ( een gigantische ) babysteak.  We konden alles zeer goed smaken ( de premium wijnen waren wel beter dan de gewone ) en genoten van een prachtige dag uit.

![Nog meer vaten](/images/2012-11-19/P1050634.JPG)

![Flessen](/images/2012-11-19/P1050636.JPG)

![Eten onder wijnranken](/images/2012-11-19/P1050654.JPG)

![Palmboom](/images/2012-11-19/P1050658.JPG)


Eens terug maakten we een mooie strandwandeling langs alle joggers en genoten we nog van de mooie avond.

![Montevideo by night](/images/2012-11-19/P1050681.JPG)

Op dit moment zitten we in de bus op weg naar onze volgende ( en laatste :( ) stekje dicht bij Colonia.  We overnachten in een Estancia waar men paarden verzorgt en waar je ook vrij kan rondrijden.  De adder onder het gras is dat er geen TV of internet is :(.  Het zal dus een bijzonder experiment worden.

Groetjes,

Brecht en Mieke
