---
title: Jaipur,  the pink city
location: Jaipur, India
layout: post
author: Brecht Hoflack
summary: Na de hel van Agra kwamen we aan in Jaipur
---
Om 4h30 namen we onze tuk tuk naar het station van Agra.  We hadden een helse nacht achter de rug waar we niet konden slapen door het getuut.  In de stationhal lagen meer dan 20 mensen op de grond te slapen,  we moesten over hen stappen om bij het loket informatie te kunnen vragen.  Daarna vonden we onze trein,  en na wat zoeken vonden we ook onze plaatsen.  Nu moet je weten dat reizen met de trein ons afgeraden werd ( door de taxi chaufeurs ) als onveilig,  dus waren we toch wat zenuwachtig.  Eens in de trein merkten we al snel dat dit niet het geval is.  We zaten tussen vele andere toeristen en welgestelde Indiers.  De trein bolde 5h verder en zo kwamen we het mooie Jaipur binnen.

We vonden al snel een tuk tuk naar het hotel en checkten in in het prachtige Jas Vilas.  Dit hotel is een van de mooiste plaatsen waar we ooit verbleven hebben en o zo rustig.  We ontbeten en trokken onze kamer in.  Ons humeur klaarde op en we waren klaar voor een mooie dag.

![Happy Brecht](/images/2011-11-02/P1030082.JPG.png)

![Happy Mieke](/images/2011-11-02/P1030087.JPG.png)

# city palace #
City palace is een van de vele forten in Jaipur.  We verkenden het zonder gids en genoten van onze vrijheid.  Het fort zelf is niet zo interessant,  en te duur voor toeristen.

![Slangen bezweerders die niet happy zijn omdat ik een foto trek zonder te betalen](/images/2011-11-02/P1030090.JPG.png)

![Mieke en een bewaker](/images/2011-11-02/P1030101.JPG.png)

# jal mahal #
Daarna trokken we de marktjes in,  en begaven we ons tussen de gewone Indiers.  Na een tijdje namen we de tuk tuk naar Jal Mahal.  Dit is een paleis midden in het water dat me doet denken aan een pretpark attractie.  Na de verplichte foto's trokken we naar Monkey Hill.

![Jal Mahal](/images/2011-11-02/P1030118.JPG.png)

# monkey hill #
Monkey hill is een heuvel waar de tempel van de aap en de zonnetempel staan.  Daar moet je je niet teveel bij voorstellen,  het leukste van de heuvel zijn de vele apen die er rond hangen.  Bij de aankomst met de tuk tuk werden we overspoeld door een groep kinderen die allemaal onze monkey protector wilden zijn.  Na zware onderhandelingen regelden we Ravi als onze body guard,  we kochten wat nootjes en trokken met een bang hartje naar boven.

Bij het naar boven gaan toonde Ravi hoe we de aapjes eten moesten geven.  We probeerden het,  en de apen namen voorzichtig de noten uit onze hand.  We trokken verder naar boven en passeerden een tempel met verschillende goden waarvan ik de naam al lang weer vergeten ben.

![Goden onder elkaar](/images/2011-11-02/P1030132.JPG.png)

![Apen onder elkaar](/images/2011-11-02/P1030135.JPG.png)

Ondertussen hadden we al een groep apen rond ons verzameld.  Helemaal boven heb je de zonnetempel.  Daar konden we foto's maken van Jaipur,  en Ravi maakte ook enkele foto's van hen.  Bij het naar beneden gaan gaven we Ravi 100 rupee ( we hadden niets kleiner ),  trokken we nog wat foto's van de koeien en de everzwijnen en vertrokken we naar het hotel.  Zeker een aanrader.

![Foto van op de zonnetempel met uitzicht over Jaipur](/images/2011-11-02/P1030142.JPG.png)

![Ravi](/images/2011-11-02/P1030144.JPG.png)

![Everzwijnen onder elkaar](/images/2011-11-02/P1030146.JPG.png)

Eens op het hotel genoten we van een soort Spaghetti en Noedels,  en hadden we een rustige avond.  Jaipur is een verademing,  en we hebben het gevoel dat we ons ritme in India gevonden hebben.