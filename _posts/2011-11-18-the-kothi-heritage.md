---
title: The Kothi Heritage
location: Jodhpur, India
layout: post
author: Brecht Hoflack
summary: Na 3 daagjes in Jaisalmer zijn we terug in Jodhpur voor onze laatste etape
---
Het moet nog niet veel voorgekomen zijn dat je uitcheckt in een hotel en de enige kosten bananen en toastjes met kaas zijn.  In 3 dagen Jaisalmer hebben we niet veel meer gezien dan het fort en alle hoeken van de kamer ( en dan vooral 't toilet ).  Gisteren konden we een einde maken aan dit hoofdstuk door terug te keren naar Jodhpur.  We namen de trein,  en 6h later kwamen we om 23h aan in Jodhpur.

Onze kamer hier is een sprookje.  We hebben onze eigen inkom,  hemelbed,  salon en een fantastische badkamer met ontsmet wc.  We bestelden vlug wat frietjes en toast met kaas,  en genoten beiden nog van ons eerste bad in ongeveer 5 dagen.  Met iedere hap die ik neem voel ik mezelf weer sterker worden,  en ook de zin is terug om dingen te doen.

![Happy Mieke](/images/2011-11-17/P1040188.JPG.jpg)

Vandaag is het onze laatste volledige dag voor het reizen.  We plannen om rustig nog enkele dingen te bezoeken,  en ik zou ook nog eens die Mc Donalds hier willen proberen.  Een kamelensafari zal er niet inzitten.

