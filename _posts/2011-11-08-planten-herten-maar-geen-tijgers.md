---
title: Planten,  herten,  maar geen tijgers
layout: post
location: Sawai Modhapur, India
author: Brecht Hoflack
summary: We gaan voor de tweede dag op zoek naar een tijger in het Ranthambhore nationaal park
---
We stonden alweer veel te vroeg op om op safari te gaan.  Voordat we het park binnenreden moesten we eerst anderhalf uur van het ene hotel naar het andere rijden met de canter.  Als je weet dat we dit 2x heen en terug per dag moesten doen snap je hoe zwaar dit was.

Vandaag deden we zone 3 en 2.  Zone 3 bevat 2 prachtige meren waar een tijgerin met welpjes haar territorium heeft.  Daarnaast zijn er overal ook prachtige ruines.

![Ruine](/images/2011-11-08/P1030569.JPG.jpg)

![Het meer van zone 3](/images/2011-11-08/P1030572.JPG.jpg)

![Vanuit een ander standpunt](/images/2011-11-08/P1030574.JPG.jpg)

Weg van het meer vonden we recente tijgersporen.  Vol goede moed zochten we alles af,  maar weer werd er geen tijger gevonden.

![Tijgersporen](/images/2011-11-08/P1030605.JPG.jpg)

Wel zagen we natuurlijk overal andere dieren.  Zoals apen

![Aap op de uitkijk](/images/2011-11-08/P1030626.JPG.jpg)

![Aap op de grond](/images/2011-11-08/P1030655.JPG.jpg)

en alweer mooi poserende herten

![Poserend hert](/images/2011-11-08/P1030661.JPG.jpg)

![Poserende herten](/images/2011-11-08/P1030697.JPG.jpg)

Op het eind van de dag gaven de apen nog een tijgeralarm buiten het park.  Er ontstond een opstopping van mensen die een tijger wilden spotten,  maar ook hier hadden we uiteindelijk geen geluk.

![File in de jungle](/images/2011-11-08/P1030773.JPG.jpg)

Eens terug maakten we ons klaar om de nachttrein te nemen naar Udaipur.  Onze gastheer ( die ook gids is in het nationaal park ) voelde zich waarschijnlijk schuldig dat we geen tijger gezien hadden,  en nam ons mee met zijn auto op zoek naar luipaarden.  's nachts zijn de dieren veel actiever,  en hij had al luipaarden gespot buiten het park.

Het eerste wat we zagen was een enorm wild zwijn op de parking van een hotel.  We zagen jammer genoeg geen luipaarden,  waardoor hij besloot om met zijn auto het park 's nachts binnen te rijden ( dit is natuurlijk niet toegelaten ).  Daar zagen we de sensatie van onze vakantie.  Een enorme [sloth bear](http://en.wikipedia.org/wiki/Sloth_bear) stond plots recht voor ons.  Verblind door de koplampen van de auto bleef hij staan,  en wankelde hij van de ene kant naar de andere.  Zo'n beer weegt gemakkelijk meer dan 200 kg en wordt zelden gezien in het park.  We namen er voorzichtig ( vanuit de auto ) een foto van en gingen vol adrenaline door naar het station.  Daar namen we de nachttrein naar Udaipur.  ( De foto van de beer staat op de camera ipv op het kaartje en aangezien we het kabeltje niet mee hebben kunnen we die nog niet van de camera halen )