---
title: Op zoek naar de tijger
layout: post
location: Sawai Modhapur, India
author: Brecht Hoflack
summary: We gaan op zoek naar een tijger in het Ranthambhore nationaal park.
---
In het Ranthambhore National Park leven op dit moment zo'n 40-tal tijgers.  17 daarvan zijn welpjes die nog bij hun moeder verblijven.  We hebben 4 safaries geboekt in de hoop om een tijger te kunnen zien.

![The farm villa in de ochtend](/images/2011-11-07/P1030315.JPG.jpg)

![In de canter](/images/2011-11-07/P1030421.JPG.jpg)  

's Ochtends rond 6h werden we opgepikt door onze canter.  Een canter is een voertuig dat toelaat om een 12-tal toeristen te vervoeren door het park.  Deze voertuiggen worden verdeeld over de verschillende zones van het park waar je dan rondrijdt in de hoop een tijger te zien.  Het park is een prachtige valei met een oppervlakte van 1300 km2 vol met mooie bomen en planten.  Overal rond staan ruines van tempels en andere gebouwen die nu volledig overgelaten zijn aan de dieren.  Je hebt er veel herten, antilopen, vogels, krokodillen, slangen, uilen, luipaarden, apen en natuurlijk ook tijgers.

Bij het binnenrijden was het eerste wat we zagen de waterslangen die met hun kopje boven zaten.  Wat verder zagen we plots een hertenjong dat even nieuwsgierig naar ons keek als wij naar haar.  Het beest bleef stokstijf staan,  en het leek wel alsof dat we in een of andere attractie zaten.  Nog verder zagen we een kudde herten grazen tussen de bomen.

![Een nieuwsgierig hert](/images/2011-11-07/P1030340.JPG.jpg)

![Een kudde herten](/images/2011-11-07/P1030347.JPG.jpg)

Ondertussen hadden we ook al verschillende pauwen gezien in het park.  In het zand vond men plots een spoor van een tijger.  De tijger moest dus dicht bij ons gezeten hebben.  Jammer genoeg was dat het enige spoor van een tijger die we die rit zouden zien.

![Een spoor van een tijger](/images/2011-11-07/P1030368.JPG.jpg)

Wat verder zagen we 2 gestipte uilen in de boom zitten.  Met een verrekijker konden we de 2 kopjes uit het gat van de boom zien kijken.  We zagen ook nog vele vogels,  en genoten van onze 3 tal uren in de jungle.  Zelfs zonder tijgers te zien is het zeker de moeite.

![Gestipte uilen](/images/2011-11-07/P1030371.JPG.jpg)

Eenmaal terug op het hotel kregen we een 2! tal maaltijden en zagen we ook nog een film over de tijgers van het park.  Dit deed ons nog meer verlangen naar een tijger te zien.  We kregen ook een rondleiding op het land van de boerderij door de eigenaar.  Hij toonde ons de verschillende bomen,  en liet ons lemoentjes uitkiezen om ze er een lemon soda van te maken.  Ook vertelde hij ons plots dat we bij het hol van een cobra stonden,  wat ons toch niet helemaal gerust stelde.

Rond 2h30 kwam de volgende canter dan aan en gingen we terug naar het park.  Deze maal gingen we naar zone 2 die blijkbaar meer open is.  Om tegen de hitte te kunnen had ik een hoedje gekocht in de vorige rit.  Ik wist de prijs van 1500 ruppee naar 200 te brengen,  wat volgens mij toch een goeie deal is.  In de hitte van de middag gingen we dan opnieuw op zoek naar de tijgers.  Ook ditmaal hadden we geen geluk,  we zagen veel apen,  herten,  antilopen en zelfs krokodillen maar geen tijgers.  We zagen herten het water oversteken,  en enorm veel hertenkalfen.  Een tijger die hier rondloopt heeft waarschijnlijk geen eten te kort.  De natuur van Ranthambhore is prachtig,  en we genoten van iedere minuut in het park.

![Ranthambhore fort](/images/2011-11-07/P1030429.JPG.jpg)

![Hertjes](/images/2011-11-07/P1030492.JPG.jpg)

![En nog meer hertjes](/images/2011-11-07/P1030552.JPG.jpg)

's avonds bereidde de vrouw van de eigenaar typisch Rajashstani eten voor ons.  Alles is natuurlijk vegetarisch,  maar dit was het lekkerste dat we hier al gegeten hebben.  We hadden een gezellige avond met de familie van de eigenaar,  en gingen daarna naar onze kamer om te gaan slapen.

![Typisch Rajahstan eten](/images/2011-11-07/P1030565.JPG.jpg)