---
title: Waiheke Island
layout: post
summary: Onze 2e dag brachten we door op het Waiheke island nabij Auckland
location: Waiheke Island,  Nieuw Zeeland
author: Brecht Hoflack
---

Nadat we gisteren aankwamen in Auckland liepen we nog wat rond,  en verkenden we de streek.  Rond 17h trokken we naar de kamer waar we in slaap vielen tot 9h 's ochtends.  Vandaag besloten we Waiheke island te bezoeken.  Dit eiland is een paradijsje die net voor de kust van Auckland ligt.  Je kan het gemakkelijk bezoeken met een ferry.

Waiheke island is voor vele Aucklanders de droom om ooit te wonen.  Eens aangekomen blijkt snel waarom.  Je vind er prachtige verlaten stranden,  en de beste wijnhaarden.  

We huurden 2 fietsen zodat we de streek konden verkennen,  en uitgerust met een kaartje reden we van baai naar baai.  Onze conditie werd serieus op de proef gesteld door de verschillende steile heuvels op het eiland.  

We genoten van een pizza op het strand,  en trokken uiteindelijk ook naar een wijnhaard waar we konden proeven.  Het was heerlijk ontspannend ( en vermoeiend ) en was een mooie kennismaking met het paradijselijke Nieuw Zeeland.

Rond 17h namen we de ferry terug naar Auckland,  waar we in Posonby ( de hippe wijk waar onze B&B zich bevind ) nog iets gingen eten.
