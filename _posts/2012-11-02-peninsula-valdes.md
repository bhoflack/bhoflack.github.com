---
title: Peninsula Valdes
location: Puerto Madryn, Argentinie
layout: post
author: Brecht Hoflack
summary: Vandaag gingen we de walvissen gaan bekijken
front_image: /images/2012-11-02/front.jpg
---
Peninsula Valdes is een schiereiland zo'n 50km ten noorden van Puerto Madryn.  Het is groter dan Luxemburg,  en is volledig natuurgebied.  We boekten een trip om tussen de walvissen te varen,  en de pinguins en zeeolifanten te gaan bekijken.

Rond 7h45 werden we opgepikt door Maxi,  onze gids voor de dag.  We pikten nog 2 andere Argentijnse touristen op,  en vertrokken naar het eiland.  Op het eiland worden schapen gekweekt ( een van de boederijen bestrijkt een derde van het eiland ).  Daarnaast vind je ook veel lama-achtigen,  en een soort struisvogel.

![Lama achtige dingen](/images/2012-11-02/P1040534.JPG)

Na zo'n anderhalf uur rijden kwamen we aan de atlantische oceaan.  In de bergwand lagen vele pinguins te broeden op hun eieren.  Het was er zeer rustig,  met de zee die wat kabbelde,  en de pinguins lagen ofwel te broeden,  ofwel in de zee aan het baden.

![Wij](/images/2012-11-02/P1040566.JPG)

![Penguins](/images/2012-11-02/P1040572.JPG)

Wat verderop zagen we onze eerste walvis.  Hij zwom wat langs de kust,  en zo hadden we een prachtig zicht op een walvis,  zeeolifanten,  zeeleeuwen en pinguins.  Daarna trokken we verder naar het punt om te eten.

![Struisvogels](/images/2012-11-02/struisvogels.jpg)

's middags waren we een anderhalf uur vrij,  en trokken we er terug op uit.  We trokken terug naar de kust,  en konden verder genieten van de walvis en zeeolifanten.  Er waren de voorbije dagen ook meldingen van Orka's geweest,  maar die zagen we jammer genoeg niet.

Na een lange autorit in een hete wagen kwamen we daarna aan in Puerto Piramedes.  Dit is het enige "stadje" in de Peninsula.  Het was tevens de plaats waar we de boot op gingen om tussen de walvissen te gaan varen.  De walvissen komen naar de zeeengte ieder jaar om te gaan paren en broeden.  De mannetjes vertrekken direct na het paren,  de vrouwtjes blijven na het bevallen met de baby zo'n 6 maand tot het jong sterk genoeg is.  Gedurende die 6 maand heeft het vrouwtje geen eten.

![Walvis me zon](/images/2012-11-02/P1040718.JPG)

Onze boot was een soort speed boot waar zo'n 30-tal mensen op zat.  We werden snel de zee in geduwd en al vlug zagen we de eerste walvissen.  Het was een buitengewoon zicht om die enorme walviskop op enkele meters van je te zien.  Jammer genoeg waren de meeuwen op de walvissen aan het jagen.  De meeuwen pikken namelijk in de huid van de walvis om het vet te kunnen eten.  Het enige verweer dat de walvis hier tegen heeft is zich zoveel mogelijk onder water te begeven.  Wat niet bevorderlijk is voor ons natuurlijk.

![Walvis met meeuw](/images/2012-11-02/P1040730.JPG)

![Walvis met jong](/images/2012-11-02/P1040732.JPG)

We zagen tafereelen van een moeder met baby die vlakbij onze boot naar boven kwam.  We maakten mooie foto's en genoten van ieder moment.  Na een tijdje ging de boot dichter bij de kust gaan varen,  en zagen we nog een pinguin kolonie en een prachtig koppel zeeolifanten  ( een zeeolifant is trouwens een prachtig dier dat 5 ton kan wegen,  en 1500m diep kan duiken om achter octopussen te jagen ).

![Mieke](/images/2012-11-02/P1040734.JPG)

![Zeeolifanten](/images/2012-11-02/P1040772.JPG)

![Penguins](/images/2012-11-02/P1040779.JPG)

Het was een fantastische dag die we hopelijk nooit zullen vergeten.  We kregen veel meer te zien dan waar we ooit op konden hopen,  en een van onze dromen is vervuld.  We zijn ondertussen ook volledig verliefd op Argentinie.  We regelden daarna nog de bus naar Bariloche,  en een tocht om te gaan snorkelen tussen de zeeleeuwen.

P.S. Bart we steunen je!
