---
title: Buenos Aires dag 2
location: Buenos Aires, Argentinie
layout: post
author: Brecht Hoflack
front_image: /images/2012-10-31/front.JPG
---
Na 12 uur slapen voelden we ons vandaag een stuk frisser.  We besloten om wat meer te ondernemen en namen de bus naar Recoleta.  Dit is een luxe wijk in Buenos Aires die bovendien bekend is vanwege het kerkhof.  Het ganse kerkhof is een doolhof van praalgraven,  waarvan die van Evita het meest bekend is.

![La Recoleta](/images/2012-10-31/P1040366.JPG)

Het graf van Evita valt vooral op door het vele volk die het bezoekt en de bloemen.  Verder is het onopvallend tussen de andere graven.  We doolden nog wat rond in het kerkhof en trokken daarna verder.

![Graf Evita](/images/2012-10-31/P1040376.JPG)

Na wat foto's te trekken voor een ganse groep schoolkinderen trokken we naar de volgende bezienswaardigheid. De Floraris Generica is een gigantische mechanische bloem die overdag open gaat en 's nachts sluit.  We trokken wat foto's,  maar voor de rest is er niet zoveel te zien.  Ondertussen genoten we van het weer,  in tegenstelling tot gisteren hadden we vandaag volle zon en zo'n 25 graden.

![De bloem](/images/2012-10-31/P1040389.JPG)

Na de bloem trokken we verder naar de Palermo wijk.  Palermo is een enorme wijk met vele mooie parken.  We bezochten er de zoo,  die vol zit met allerlei dieren.  In tegenstelling tot onze zoo's lopen sommige beesten gewoon rond tussen de mensen en kan je ze voederen.  Zo liep de zoo vol met wat waarschijnlijk capybara's zijn.  Een van de meest memorabele dingen was de ijsbeer die net een vat vol ijs gekregen had.  Hij speelde wat met het vat en begon daarna in het water te springen.

![Capybara](/images/2012-10-31/P1040395.JPG)

![De ijsbeer](/images/2012-10-31/P1040402.JPG)

Na de zoo trokken we verder naar Palermo Soho en Palermo Hollywood.  Daar aten we wat,  en liepen we verloren om uiteindelijk in de shopping buurt te belanden.  Palermo zit vol van leuke restaurantjes en hippe winkeltjes en is zeker het bezoek waard.  We brachten er de rest van de dag door totdat het wat koud werd in onze t-shirt en we besloten terug te keren naar het hotel.

![Palermo](/images/2012-10-31/P1040459.JPG)

Eens terug in het hotel besloten we een pizzeria in de buurt te bezoeken,  regelden we onze taxi voor morgen en trokken we naar de kamer.  Morgen vertrekt ons vliegtuig om 10h 's ochtends naar Trelew voor de volgende etape van onze reis.  Na het zien van de zeeolifanten en pinguins in de zoo kijken we uit om deze beesten in hun echte habitat te zien.  We hopen ook een walvis te kunen zien.

We genoten vandaag volop van deze mooie,  zonnige dag en hebben de smaak van Argentinie al te pakken. We kunnen zelfs al een beetje Spaans.  We zijn vol verwachting tot wat nog moet komen.
