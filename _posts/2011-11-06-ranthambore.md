---
title: Ranthambore
layout: post
location: Sawai Modhapur, India
author: Brecht Hoflack
summary: Na een lange reis kwamen we aan in Ranthambore,  het nationaal park bekend voor de vele tijgers
---
4h40 was het toen de wekker afging vanmorgen.  We hadden een extra vroege trein geboekt van Ajmer naar Jaipur zodat we de trein naar Sawai Modhapur konden nemen.  Na een autorit over de bergen rond Ajmer kwamen we aan in het station,  en stapten we de trein op.  Een kleine 2h later waren we terug in Jaipur.  In Jaipur namen we 2h later de trein naar Ranthambore waar we nog eens 2h later aankwamen.  In totaal waren we meer dan 7h onderweg,  een ganse onderneming.

# The farm villa #

Hier in Ranthambore hebben we 2 overnachtingen geboekt in "the farm villa".  Dit is een oude koloniale boerderij die nu omgetoverd is tot een gastenverblijf.  De boerderij word nog steeds gebruikt,  zodat je dus een 4-tal mensen op het land ziet werken.  Later kregen we nog een rondleiding in de tuinen waren we mochten proeven van de tomaten, en pindanoten.  

Onze kamer is een mooie,  nette en ruime kamer.  We kregen hier ook al een uitgebreid ( speciaal voor ons bereid ) buffet met meer dan 5 schotels.  Alles was zeer lekker,  en hoort zeker bij de beste dingen die we hier al gegeten hebben.  Het lijkt erop dat we hier weer de enige gasten zijn,  dus hebben we de 5 personeelsleden volledig tot onze beschikking.  Dit merkten we ook,  want overal waar we komen staat iemand klaar om ons op onze wenken te bedienen.

# De verkenning #

![Op verkenning](/images/2011-11-06/P1030294.JPG.png)

Vandaag hielden we het op een wandeling door het steppe-achtig gebied naar een nabuurig dorpje.  Daar keek men alsof ze nog nooit een blanke gezien hadden.  Overal werd naar ons gezwaaid,  en het was een verademing tegenover de steden waar iedereen uit leek te zijn op ons geld.  Eens terug gingen we uitgeput een middag dutje doen.  Eens terug wakker werden we naar het dak geleid waar we met een verrekijker de mooie omgeving getoond werd.  We dronken ook een cola op het dak terwijl de zon onder ging.

![Uitzicht van op het dak](/images/2011-11-06/P1030297.JPG.png)

![Op uitkijk](/images/2011-11-06/P1030302.JPG.png)

![Zonsondergang](/images/2011-11-06/P1030304.JPG.png)

Nu genieten we hier van het uitzicht in de tuin. Overal rond ons gaat vuurwerk af en horen we krekels.  Het einde van de moeson wordt gevierd.  Nu de moeson voorbij is kan het echte leven weer beginnen,  men kan terug trouwen,  zaken doen enz .. Men heeft ook een goeie moeson achter de rug,  wat waarschijnlijk bijdraagt tot de feestvreugde.

# Ranthambore #

Morgen ochtend vertrekken we op safari op zoek naar de tijger.  Er word geschat dat 95% van alle wilde tijgers getrokken worden in Ranthambore,  en we hopen dat we ook zelf het geluk zullen hebben om de komende twee dagen een tijger met onze eigen ogen te zien.  Aan het hotel zal het zeker niet gelegen hebben.