---
title: Het noordland
summary: We bezochten een stuk van het land ten noorden van Auckland
location: Auckland,  Nieuw Zeeland
author: Brecht Hoflack
layout: post
---

Vandaag was een meer logistieke dag waarin we eerst de auto gingen gaan afhalen.  Voor de rest van de vakantie hebben we een auto gehuurd zodat we vlot alles kunnen bereiken.  Eens het papier werk achter de rug was sprongen we in de auto,  en leerde ik al doende links te rijden.  Na een uurtje sukkelen en ruitenwissers aanzetten ipv richtingaanwijzers begon het te lukken en waren we vertrokken.  

We zochten ook nog toebehoren om mijn gsm als gps te gebruiken,  kochten nieuwe schoenen,  en konden daarna weer vertrekken. 

Gezien we in deze reis het noordland niet bezoeken was ik toch benieuwd wat daar te doen was.  Dus besloten we om daar heen te rijden.  Na anderhalf uur te rijden zochten we de kust op waar we genoten van een prachtig uitzicht op de zee.  Overal vind je prachtige stranden waar haast niemand zich bevind.

## Goat Island

In het terugkeren passeerden we bij Goat Island.  Dat eilandje nabij de oostkust van het noordeiland is zo genoemd omdat gedacht werd dat geiten er zouden kunnen leven.  Voor zover men weet is dat enkel met varkens geprobeerd,  maar die konden ontsnappen en terugzwemmen naar het vaste land.

Goat island is tevens een marine natuur reservaat,  waar je kan duiken en een boot hebt met een glazen onderste zodat je de fauna en flora kan bewonderen.  Jammer genoeg was de laatste boot al uitgevaren,  en moesten we het stellen met het prachtige uitzicht en wat mooie kiekjes.

Nadien reden we terug en genoten we van onze laatste avond in Auckland.  We aten een veel te grote burger in Posonby,  en trokken de stad in.
