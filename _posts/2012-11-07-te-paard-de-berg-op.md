---
title: Te paard de berg op
summary: Onze laatste volledige dag in Bariloche
layout: post
author: Brecht Hoflack
location: Bariloche, Argentinie
front_image: /images/2012-11-07/front.jpg
---
Vandaag was onze laatste volledige dag in Bariloche.  We regelden eerst een trip in het hotel,  en trokken dan naar het centrum aangezien ze pas om 15h startte.  In het centrum genoten we van een heerlijk ontbijt met medialuna's,  toost en milkshake.

![Saint Bernards](/images/2012-11-07/P1040968.JPG)

Eens terug in het hotel konden we ons dan voorbereiden op onze activiteit van de dag:  het paardrijden.  Vorig jaar hadden we al eens op het paard gereden,  maar dan was er constant iemand naast ons die meeliep en het paard vast hield.  Deze keer ging het net iets anders zijn.

Eens voorgesteld aan de gids werden we naar een wei gebracht waar een 10-tal paarden stond.  We kregen elk een paard toegewezen ( mu√±eca voor Mieke,  dartagnan voor mij ), werden in 2 minuten de basis van het paardrijden bijgebracht,  en voor we het wisten waren we op straat onderweg.  Het doel van de trip was om bovenaan de nabij gelegen berg te geraken,  zo'n 1200m hoog.

![Op stap](/images/2012-11-07/P1040974.JPG)

![Cowboy](/images/2012-11-07/P1040989.JPG)

Al snel begon begonnen we nauwe wandelwegeltjes te nemen die serieus stegen of daalden.  Het was een heerlijke ervaring om vrij in de natuur rond te lopen met onze paarden en we leerden ook enkele dingen van het paardrijden.

![Cowgirl](/images/2012-11-07/P1040992.JPG)

Na zo'n anderhalf uur klimmen en dalen met de paarden kwamen we aan op onze bestemming.  De bomen waren er verbrand door een brand zo'n 20 jaar geleden.  We hadden er een prachtig uitzicht over het meer van Bariloche en de woonwijken.  Na wat rusten gingen we terug bergaf met de paarden.  We gingen door enkele straaten,  en kwamen uiteindelijk terug aan in de paardenweide.  We werden terug gebracht naar ons hotel,  en na een half uurtje zat alles terug waar het hoorde.

![The view](/images/2012-11-07/P1040998.JPG)

We genoten van het paardrijden,  de vrijheid en het uitzicht die we hadden.  Het was een leuke afsluiter van onze periode in Bariloche.
