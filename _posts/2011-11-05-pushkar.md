---
title: Pushkar,  de stad  van de kamelen 
layout: post
location: Pushkar, India
author: Mieke Carpentier &amp; Brecht Hoflack
summary: We bezochten de wereldberoemde camel fair in Pushkar
---
Deze morgen namen we met pijn in het hart afscheid van Jas Vilas, onze haveli in Jaipur.  Met een tamelijk lege trein zijn we afgezakt naar Ajmer, waarna we met de auto door de bergen naar Pushkar zijn vertrokken. In Pushkar vind het jaarlijkse kamelenfestival plaats. Normaal zouden er op dit moment een 50000 tal kamelen aanwezig moeten zijn. Wij zagen er zeker 4.

# De spirit #
Na het inchecken gingen we de stad gaan verkennen.  Pushkar is een Hindi bedevaardsoord,  en op een kleine oppervlakte liggen honderden tempels verspreid.  Al snel werden we bloemen in de hand gestopt die we konden offeren op het meer.

![De trappen van het Pushkar meer](/images/2011-11-05/P1030270.JPG.png)

Een 'priester' kwam er bij zitten en deed ons wat onzin navertellen. Op een bepaald moment vraagt deze natuurlijk om een happy donation voor onze familie. We hadden er 10 rupee voor over, maar dit vonden ze natuurlijk veel te weinig, dus werden we uitgescholden in het hindi. Zijn we ondertussen al gewend.

# De kamelenmarkt #
Eenmaal verlost van alle spirituele onzin,  gingen we op zoek naar de duizenden kamelen.  We vonden een gigantische vlakte gevuld met koeien, paarden en kermisattracties.  Her en der stond ook een verdwaalde kameel,  maar van een kamelenmarkt was al lang geen sprake.  We trokken zo'n half uurtje rond,  maar werden volledig murmw geslagen door de hitte.  Uiteindelijk trokken we dan maar terug naar onze 'kamer' en genoten we van het dakterras totdat het hier wat afkoelde.

![Op zoek naar de kamelen](/images/2011-11-05/P1030260.JPG.png)

![Plaatselijke kinderen](/images/2011-11-05/P1030263.JPG.png)

# De kermis #	
's avonds trokken we naar het kermis terrein waar het er een stuk gezelliger was, door de vele lichtjes. Het lijkt sterk op een kermis van bij ons. Je had er een reuzerad, een draaimolentje, een ding om op te breakdancen en een piratenschip, geen botsauto's.

![Het reuzenrad](/images/2011-11-05/P1030284.JPG.png)

![Indian circus](/images/2011-11-05/P1030286.JPG.png)

![Gezellige Indische drukte](/images/2011-11-05/P1030287.JPG.png)

Na het eten zijn we terug gekeerd naar ons dakterras waar we genoten van de samba beats in de stad.  

# De weddingcrashers #
Benieuwd waar de beats van kwamen gingen we terug de stad in.  Al snel vonden we een prive-feestje waar een trouwfeest aan de gang was.  Die zag er gezellig uit en verschillende mensen stonden te dansen op de chicken.  We werden uitgenodigd om mee te vieren,  maar met pijn in het hart sloegen we dit af.  Ook Indiers weten wat feesten is.

Morgenochtend vroeg vertrekken we naar Ranthambhore National Park waar we hopen een tijger te spotten.
